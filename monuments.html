<!DOCTYPE html>
<html lang="kk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Екідің ескерткіштері</title>
    <style>
        @import url('https://fonts.googleapis.com/css2?family=Mulish:wght@300;600&display=swap');
        
        body {
            font-family: 'Mulish', sans-serif;
            margin: 0;
            padding: 0;
            background-color: #f4f4f4;
            color: #333;
        }
        .header {
            text-align: center;
            padding: 20px;
            background: #006666;
            color: white;
            font-size: 24px;
            font-weight: bold;
        }
        .content {
            max-width: 900px;
            margin: 20px auto;
            padding: 20px;
            background: white;
            border-radius: 10px;
            box-shadow: 0 0 10px rgba(0, 0, 0, 0.1);
        }
        .content img {
            max-width: 100%;
            border-radius: 10px;
            margin: 10px 0;
        }
        nav {
            background: #008080;
            padding: 15px;
            text-align: center;
        }
        nav a {
            color: white;
            margin: 0 15px;
            text-decoration: none;
            font-weight: bold;
            font-size: 18px;
        }
    </style>
</head>
<body>
    <div class="header">Екідің ескерткіштері</div>
    <nav>
        <a href="index.html">Басты бет</a>
    </nav>
    <div class="content">
        <h2>Мақат сахнасы</h2>
        <img src="makat_sahnasy.jpg" alt="Мақат сахнасы">
        <p>Мақат сахнасы - сәулет өнері ескерткіші. Қарағанды облысы Ұлытау ауданының Шеңбер ауылынан солтүстік-батысқа қарай 10 шақырым қашықтықта, Екідің ауылы Қараторғай өзенінің жағасында Мақат Саржанұлына арнап тұрғызылған. Ескерткіштің сыртқы ауданы 5,5х5,6 метр, жалпы биіктігі 6 метр, құрлысына көлемі 26х12х7 см болып келетін кірпіштер пайдаланылған. Сыртқы бұрыштары мен қабырға жиектері кірпішті жартылай доғал қалау арқылы шығыңқы бағанамен өрілген. Конус тәріздес күмбезі дөңгелек негіздің үстінде орнатылған. Бас қасбеті «П» пішіндес белдеумен сәнделіп, ортасынан доғалы кіреберіс есік шығарылған. Үш қабырғасы кілем оюына ұқсас, «S» тәрізді өрнекпен әсемделген. Негізгі қасбеттің ішкі қабырғасына саты орнатылған. Дәліз арқылы сатымен 1 метр тереңдіктегі қабірге түсуге болады. Оның есігі шымылдықпен жабылады. Әйел мен ер адамға арналған екі қабірдің (өлшемі 1,5х2,2 метр) бұрыштарында шаршы пішінді (өлшемі 0,6х0,6 метр) саңылау қалдырылған. Есік алдындағы сағанада үш құлпытас бар. Мақат сағанасы - Қазақстан Республикасы Үкіметінің 2008 жылғы 21 наурыздағы № 279 қаулысымен республикалық маңызы бар Тарих және мәдениет ескерткіштерінің мемлекеттік тізіміне енгізілген.</p>
        
        <h2>Қыз Тамы</h2>
        <img src="kyz_tamy.jpg" alt="Қыз Тамы">
        <p>Ертеде төлек руында Жәуке, Жәмеңке деген ағайынды адамдар өмір сүрген. Жәукені Торғай өңірі түгел біледі. Ол батыр, ержүрек, халық мұның жоқтаған адам. Ал Жәмеңке дәулетті, бай болған. Сол Жәмеңкеден Алыс, Алыстан Бәдима деген қыз туады. Бәдима ақылына көркі сай, сымбатты сұлу болса керек. Байға бай, сайға сай құятын заманда Бәдимаға найманның жұрта деген бір руынан Қоңырқұлжа деген құда түсіп қызды Сұлтан деген ұлына айттырады. Қоңырқұлжа мен Асыл құда болып құйрық – бауыр жеседі, қалың мал алысады. Осылайша бай мен бай арасында алыс – беріс жүріп жатқан кезде, Бәдима ауырып, кенеттен қайтыс болады. Бұл кезде Алыс байдың үш ұл, екі қызы болған. Ұлдары – Әбіш, Ырзабек, Ділдәбек, қыздары – Бәдима,Қазина. Халқымыздың ежелгі салт-дәстүрі бойынша Бәдима өлген соң, Қоңырқұлжа қалың малын алуға бас тартып, баласына Алыс байдың кіші қызы Қазинаны сұрайды. Бұған Алыс байдың келіскенімен Қазина қыз ризашылық бермейді. Заманның қаталдығына, малға байланып қыз сорлының кім көрінгеннің жетегіне кете беретіндігіне налып көп жылайды .Дегенмен әке мен қыз арасында келіссөз жүргізіп, ақыры Қазинаны Қоңырқұлжаның баласына тұрмысқа шығуға көндіреді. Бірақ, Қазина тұрмысқа шықпай тұрып, әкесіне екі шарт қояды. Оның біріншісі: қайтыс болған апама сәулетті там салдыр. Мен сол тамды көріп барып ұзатылатын боламын. Екінші шартым: менің ұзатылу тойыма дос-дұшпан демей, алыс-жақын жердегі ағайын-туыстарды түгел шақыр,- дейді.Халықтың айтуына қарағанда Алыс бай ұлдарынан гөрі, қыздарын жақсы көретін, айтқандарын екі етпеген адам көрінеді. Ал Қазина болса, сұлулығымен қатар елді аузына қаратқан шешен, парасатты ақыл иесі, он саусағынан өнері тамған шебер қыз болса керек. Елді шынжыр балақ, шұбар төс байлар билеп, ру, руға бөлініп қақтығысып, жер, жесір дауын даулуп жатқан кезеңде, Қазина өзінің ұзатылуын себеп қылып, елмен елдің арасын жақындастырып, татуластырып кетуді көздейді.Ақыры ол уақыттың қатал үкімін бұзып, әкесіне айтқан екі шартын орындатқызады. Бәдишаға қазіргі “Екідіңде” тұрған қызыл тамды салғызып, ұлан-асыр той жасатқызады. Тойға Сарыторғай, Қараторғай бойындағы болыс түгел шақырылады. Жүзден астам киіз үй тігіледі. Міне,  “Қыз Тамы” туралы тарихи шындық осылай</p>
        
        <h2>Орынбек мешіті</h2>
        <img src="orynbek_meshiti.jpg" alt="Орынбек мешіті">
        <p>Орынбек мешіті деп аталу себебі, бұл мешітті Төлек Жәукенің немересі Орынбек салдырған. Шамамен 1904-1906 жылдары бала оқыту үшін Хиуадан молда алдырып, осы мешітті тұрғызған. Мешітті салдырғандардың ішінде ауыл ақсақалы, көп жылдар бойы колхоз-совхоз бөлімшелерінде басқарма болған Құрман Жанарбаев ақсақал 10-11 жас кезінде мешіт салу жұмысына қатысқан. Орынбек мешіті Екідің ауылынан 5 шақырым жерде, ауылдың Солтүстік Шығысында Қараторғай өзенінің бойында, Ақшығанақ деген жерде орналасқан. Кезінде бұл жерде үлкен ауыл болған, сол мешітте бала оқытқан. 1992 жылы Сарыторғай жылқы заводының директоры Жұмабай Елеусізов толық жөндеуден өткізіп пайдалануға берді. Қазір сол жөнделген қалпы сақталған.
</p>
        
        <h2>Төлек Жәуке батыр ескерткіші</h2>
        <img src="zhauke_batyr.jpg" alt="Төлек Жәуке батыр ескерткіші">
        <p>Белгілі тарихшы Ермұхан Бекмахановтың «Кенесары Қасымұлы бастаған ұлт-азаттық көтерілісі» атты зерттеуінде Жәуке батырдың есімі аталып, жазушы Ілияс Есенберлиннің «Көшпенділер» роман-трилогиясында, ақын Нұрхан Ахметбековтің «Қарға» дастанында Жәуке батырдың көркем тұлғасы сенімді өрнектелген. Туған жері Сарыторғай ауылында Жәуке батырдың ескерткіші, Амангелді ауданының орталығында Иман, Жәуке және Қошқар батырларға мемориалдық-композициялық ескерткіш қойылған. Амангелді ауданы орталығындағы бір көше Жәуке батырдың есімі аталады. Жәуке атамыз Алаш тарихына Төлек Жәуке деген атпен мәлім. Жәуке батыр бабамыз-Алты алаштың ардақты да аруақты батырлардың бірі. Кенесары  бастаған ұлт-азаттық көтерілісіне қатысып, қан майданда үзеңгілес болып қатар жүрген. Ол –Торғай өлкесінің XIXғасырдағы бас батыры. Оның ерлігі, азаматтығы, жомарттығы туралы аңыз әңгімелер көп. Досқожа Нысанбай жыраулардың жырында Жәуке батыр ерлігі ерекше суреттеледі. Жәуке бабамыз-Торғай елі үшін Шақшақ Жәнібек бабамыздан кейінгі дәуірдегі ең зор тарихи тұлға. Жәуке атамыздың өз қонысы -Қараторғай Сарыторғай атты екі өзеннің қиылысы-Екі Дің. Соған тақау Ақшығанақ түбегінде зират, қорымы бар.1994 жылы Жәуке батырдың 175жылдығына арналған мерейтой өткізілді. Туған ауылымыздың есімі елге танымал азаматтарының бірі-архитектор,мүсінші Хисамеден Рамазанұлы батыр бабамыздың 175жылдық тойында кесене салуға, мүсінін орнатуға демеушілік жасады.</p>
    </div>
</body>
</html>
